<!DOCTYPE html>
<html lang="pl">

<head>
    <meta charset="utf-8">
    <meta name="viewport" content="width=device-width, initial-scale=1.0">
    <title>Document</title>
</head>

<body>
    <h1><b>W malinowym chruśniaku</b></h1>
    <h3><i>Bolesław Leśmian</i></h3>
    <p>
        <br>
        W malinowym chruśniaku, przed ciekawych wzrokiem<br>
        Zapodziani po głowy, przez długie godziny<br>
        Zrywaliśmy przybyłe tej nocy maliny.<br>
        Palce miałaś na oślep skrwawione ich sokiem.<br>
        <br>
        Bąk złośnik huczał basem, jakby straszył kwiaty,<br>
        Rdzawe guzy na słońcu wygrzewał liść chory,<br>
        Złachmaniałych pajęczyn skrzyły się wisiory,<br>
        I szedł tyłem na grzbiecie jakiś żuk kosmaty.<br>
        <br>
        Duszno było od malin, któreś, szepcząc, rwała,<br>
        A szept nasz tylko wówczas nacichał w ich woni,<br>
        Gdym wargami wygarniał z podanej mi dłoni<br>
        Owoce, przepojone wonią twego ciała.<br>
        <br>
        I stały się maliny narzędziem pieszczoty<br>
        Tej pierwszej, tej zdziwionej, która w całym niebie<br>
        Nie zna innych upojeń, oprócz samej siebie,<br>
        I chce się wciąż powtarzać dla własnej dziwoty.<br>
        <br>
        I nie wiem, jak się stało, w którym okamgnieniu,<br>
        Żeś dotknęła mi wargą spoconego czoła,<br>
        Porwałem twoje dłonie — oddałaś w skupieniu,<br>
        A chruśniak malinowy trwał wciąż dookoła.<br>
        <br>
    </p>
</body>

</html>